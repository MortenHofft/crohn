**Hvad kan du selv gøre ved laktoseintolerans?**

Hvis du lider af laktoseintolerans, er det vigtigt, at du undgår større mængder laktose (mælkesukker).
Forgærede mælkeprodukter, herunder ost og yoghurt, giver sjældent problemer og den mængde laktose, som findes i medicin, fx tabletter og kapsler, er altid for lille til at give symptomer.

**Hvor udbredt er laktoseintolerans?**

Primær medfødt laktoseintolerans er yderst sjælden, mens primær erhvervet laktoseintolerans er hyppig.
I Danmark lider højst 5 % af den voksne befolkning af mangelfuld optagelse af laktose, mens det fx er 80 % af grønlændere og op mod 100 % af asiater.

**Hvordan udvikler laktoseintolerans sig?**

Den primære medfødte og den primære erhvervede laktoseintolerans er permanent, mens den sekundære erhvervede intolerans (fx hos børn i forlængelse af en nylig overstået virusinfektion i tarmen) kun varer dage eller få uger.

**Undersøgelse for laktoseintolerans**

Diagnosen stilles ved hjælp af en laktosebelastning, hvor den fastende person indtager laktose. Herefter måler man spaltningsproduktet glukose i blodet flere gange i løbet af den næste time.
Hvis blodsukkeret ikke stiger, og personen samtidig får diarré og mavesmerter, er diagnosen sikret.

**Behandling af laktoseintolerans**

Standardbehandlingen af laktoseintolerans er at undgå fødevarer med højt indhold af laktose, herunder specielt usyrnede mælkeprodukter.
Du kan købe enzymet laktase på apoteket, fx i form af laktrase-kapsler. De kan bruges som erstatning for tarmens manglende laktase.
Endelig er det vigtigt at få dækket sit kalkbehov på anden vis end med mælkeprodukter.


**Latase på pilleform**

Man kan købe laktase. Laktase kapsler skal tages i forbindelse med måltidet der indeholder laktose (sådan lyder beskrivelsen på pillerne)
kan fx købes [her](https://www.bulkpowders.dk/laktase-tabletter-5000-fcc.html?gclid=Cj0KCQiAnOzSBRDGARIsAL-mUB36YHhozeyJtOg9fmfV71Idv8u5mCGH9zDakbVapA522BTxDpcM2f4aAmf5EALw_wcB)

_effekt og bivirkninger_
Det lader til at det virker som de siger det gør. Og der er ingen officielle bivirkninger, men visse brugere siger at de får kvalme. Der er en lille risiko for en allergisk reaktion. Et sted læste jeg at det ville ødelægge kroppens egen evne til at nedbryde det, men kilden var ikke troværdig og referede kun selv andenhånds.

-------

1. https://www.apoteket.dk/sygdom/allergi-og-hoefeber/laktoseintolerans
